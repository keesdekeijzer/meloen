---
layout: post
title: Nieuws van 4 december
date: 2021-12-04
tags: nieuws
description: kort overzicht van nieuws van 4 december 2021
---

# Veel bekende routers bevatten beveiligingslekken

Veel routers van bekende merken blijken kwetsbaarheden te bevatten. Daardoor kunnen ze mogelijk gemakkelijker door hackers worden aangevallen, schrijft TechRadar op basis van een onderzoek van IoT Inspector en het Duitse computerblad CHIP.

# Bitcoin verliest binnen een half uur bijna 7.000 dollar aan waarde

De cryptomunt bitcoin is zaterdag flink in waarde gedaald. Waar de digitale munteenheid omstreeks 6.00 uur nog 52.200 dollar (46.140 euro) waard was, was dat een half uur later nog maar 45.000 dollar. Rond 9.00 uur was de cryptomunt weer iets hersteld en 47.500 dollar waard, blijkt uit cijfers van Coinmarketcap.

# Vrees voor forse huurverhogingen door hoge inflatie

De verhoging van de huren voor woningen in de sociale en vrije sector zijn gekoppeld aan de inflatie. Nu de inflatie naar meer dan 5 procent stijgt, maakt de Woonbond zich zorgen over de ruimte die dat verhuurders biedt hun huren te verhogen.

# Overheid gaf Facebook voorrang ondanks krapte op het stroomnet

Ondanks de druk op de capaciteit van het stroomnet, gaf toenmalig minister Wiebes van Economische Zaken en Klimaat voorrang aan Facebook voor een aansluiting op het hoogspanningsnet. Dat schrijft NRC op basis van documenten die zijn gepubliceerd na een Wob-verzoek van De Telegraaf.


